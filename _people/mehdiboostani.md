---
title: مهدی بوستانی شهربابکی
slug: mehdiboostani
---

مهدی بوستانی شهربابکی (متولد ۱۳۵۷، کرمان) فیلم‌ساز و نویسنده است. او کارشناسی کارگردانی سینما را از دانشکدهٔ سورهٔ اصفهان و کارشناسی ارشد ادبیات نمایشی را از دانشگاه تهران دریافت کرده و عضو پیوسته انجمن فیلم کوتاه خانهٔ سینماست. در کارنامهٔ او ساخت و نگارش ده‌ها فیلم کوتاه و مستند همچون «محکوم»، «سقف بالای سر»، «عموبرفی»، «بلانسبت شما»، و «عروس دریایی» دیده می‌شود. آثارش در جشنواره‌های معتبر داخلی و بین‌المللی به نمایش درآمده و جوایزی به دست آورده است. او همچنین مؤلف کتاب بلندای فیلم کوتاه است که به جریان فیلم کوتاه پس از انقلاب می‌پردازد. مجموعهٔ داستان *فکر کردی به همین راحتی‌هاس؟! *و رمان *نامه‌های بی‌نشانی* از آثار مکتوب اوست.
