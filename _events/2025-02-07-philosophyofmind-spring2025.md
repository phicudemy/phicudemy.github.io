---
title: درآمدی بر فلسفهٔ ذهن معاصر
slug: philosophyofmind-spring2025
people:
  - path: _people/omidkarimzade.md
  - path: _people/marziyelotfi.md
contents:
  - path: _contents/courses.md
categories:
  - path: _categories/philosophy.md
tags:
  - path: _tags/cognitivesciences.md
  - path: _tags/analyticphilosophy.md
schedule: پنج‌شنبه‌ها ساعت ۱۴ الی ۱۶
format:
  - online
  - inperson
start: 2025-02-19T20:30:00.000Z
sessions: 9
register: 'https://zarinp.al/678162'
stdregister: 'https://zarinp.al/678163'
---

<center>
<img 
       src="https://assets.tina.io/b6b0cb5c-4b1b-43f4-9bea-8d6867c09320/academy/spring2025/0-mind.jpg" 
       alt=" "
       style="width: 50%; height:50%;" />
</center>
<br><br>

### شرح درس:

مهم‌ترین مسائل فلسفۀ ذهن همواره در
شمار مباحث مورد توجه فیلسوفان بزرگ بوده است. از افلاطون و ارسطو گرفته تا هابز و
لاک و از دکارت و کانت گرفته تا کریپکی و پاتنم و نیگل در قرن بیستم، مسائل فلسفۀ ذهن
همواره جای بسیار مهمی در نوشته‌های بزرگ‌ترین فیلسوفان تاریخ اندیشه داشته است.
در قرن حاضر و هم‌راه با تحولات تازۀ علوم شناختی و هوش مصنوعی و باتوجه‌به درهم‌تنیدگی
عمیق بنیادی‌ترین پرسش‌های فلسفی دربارۀ چیستی و کارکرد ذهن با تحولات مزبور،
آشنایی دقیق با مبانی فلسفۀ ذهن برای دانشجویان فلسفه، متخصصان علوم شناختی و هوش
مصنوعی، و نیز سایر علاقه‌مندان به درک مبانی
شناخت بشری اهمیتی دوچندان یافته است.

هدف این درس آن است که علاقه‌مندان به این مباحث
را به‌گونه‌ای **فشرده اما دقیق ** با مهم‌ترین پرسش‌ها و نظریه‌های فلسفۀ ذهن
معاصر آشنا کند. برای حضور در کلاس و دنبال کردن مباحث آن پیش‌زمینۀ خاصی نیاز
نیست. هدف کلاس آن است که شرکت‌کنندگان پس از پایان دوره بتوانند متون نسبتاً
پیشرفتۀ مربوط به مباحث مطرح‌شده در کلاس را بخوانند و درک کنند.
<br><br>
### برنامهٔ درس:
**جلسهٔ صفرم:** این جلسه پیش‌درآمدی است برای کلّ دوره و هدفش آن است که شرکت‌کنندگان را با پایه‌ای‌ترین مفاهیمی که برای دنبال کردن جلسه‌های دیگر ضروری‌اند آشنا کند. برخی از این مفاهیم پایه‌ای عبارت‌اند از: کوالیا، حالت ذهنی، رویداد ذهنی، سوپرونینس، معنای فیزیکی بودن یک رویداد، و غیره.

**جلسهٔ اول:** مسئلۀ ذهن-بدن و مهم‌ترین نظریه‌های آن: رفتارگرایی فلسفی و نقد آن؛ نظریۀ این‌همانی و نقد آن

**جلسهٔ دوم:** مسئلهٔ ذهن-بدن و مهم‌ترین نظریه‌های آن: نظریۀ کارکردگرایی و نقد آن

**جلسهٔ سوم:** علیّت ذهنی: فیزیکالیسم و امکان علیّت ذهنی

**جلسهٔ چهارم:** محتوای ذهنی: برون‌گرایی در محتوا (پاتنم و برج)

**جلسهٔ پنجم:** محتوای ذهنی: نقد برون‌گرایی؛ درون‌گرایی دربارۀ محتوای ذهنی؛ آغاز بحث دربارۀ نظریه‌های حیث ‌التفاتی

**جلسهٔ ششم:** نظریه‌های حیث ‌التفاتی: بازنمودگرایی؛ حیث التفاتی پدیدارشناسانه

**جلسهٔ هفتم:** تفکیک و تبیین مفاهیم و مسائل آگاهی

**جلسهٔ هشتم:** متافیزیک و نظریه‌های آگاهی
<br><br>
### منابع درس:
فهرست برخی از منابع مقدماتی و متوسط
عمومی که بخش‌هایی از آن‌ها در کلاس مورداستفاده قرار خواهد گرفت به این شرح است:

<p dir="ltr">

Bayne, T. 2022. <i>Philosophy of Mind: An Introduction.</i><br>

Campbell, N. 2005. <i>Introduction to the Philosophy of Mind</i>.<br>

Feser, E. 2006. <i>Philosophy of Mind; a Beginner's Guide</i>.<br>

Heil, J. 2020. <i>Philosophy of Mind; a Contemporary Introduction</i>. <br>

Kim, J. 2010. <i>Philosophy of Mind</i>. <br>

</p>

فهرست برخی از منابع پیشرفته/ تخصصی که
بخش‌هایی از آن‌ها در کلاس مورد
استفاده قرار خواهد گرفت به این شرح است:

<p dir="ltr">

Chalmers, D. 1996. <i>The Conscious Mind</i> , New York: Oxford University Press.<br>

Chalmers, D. 2010. <i>The Character of Consciousness</i>, New York: Oxford University Press. <br>

Kripke, S. 1980. <i>Naming and Necessity</i>, Cambridge, MA: Harvard University Press. <br>

Nagel, T. 1974.“What Is It Like to Be a Bat?” <i>Philosophical Review</i>, 83: 435–50. <br>

McGinn, C. 2004. “What Constitutes the Mind-Body Problem,” in <i>Consciousness and Its Objects</i>, Oxford: Oxford University Press, 2004. <br>

<i>Contemporary Debates in Philosophy of Mind</i>, 2009. <br>

<i>The Oxford Handbook of Philosophy of Mind</i>, 2009.<br>

<i>The Oxford Studies in Philosophy of Mind</i>, volume 1, 2021.<br>

<i>The Oxford Studies in Philosophy of Mind</i>, volume 2, 2022.<br>

</p>
<br><br>

### توضیحاتِ تکمیلی:

<br><br>

***

### معرفی مدرسان:
**امید کریم‌زاده** فارغ‌التحصیل کارشناسی ارشد فلسفه در گرایش منطق از دانشگاه علامه طباطبایی و دکترای فلسفۀ تحلیلی از پژوهشگاه دانش‌های بنیادی است. از سال ۱۳۹۴ به عضویت هیئت علمی دانشگاه شهید بهشتی درآمده و تاکنون در این دانشگاه به تدریس مشغول بوده و همکاری خود را به‌عنوان محقق با پژوهشگاه دانش‌های بنیادی ادامه داده است.

از حوزه‌های پژوهشی او می‌توان به معرفت‌شناسی تحلیلی، فلسفۀ سیاسی، و فلسفۀذهن اشاره کرد که در آن‌ها به تدریس دانشگاهی نیز اشتغال دارد. او تا به امروز مقالات گوناگونی در مجلات پژوهشی داخلی و بین‌المللی منتشر کرده است و کتاب تألیفی او با عنوان معرفت‌شناسی اختلاف‌نظر در دست انتشار است.

<br><br>
**مرضیه لطفی** تحصیل فلسفه را در دانشگاه تهران آغاز کرد و با مدرک کارشناسی ارشد فلسفۀ محض از آن دانشگاه فارغ‌التحصیل شد. او دورۀ دکتری خود در پژوهشکدۀ فلسفۀ تحلیلی پژوهشگاه دانش‌های بنیادی (IPM) گذرانده و پس از فارغ‌التحصیلی به‌عنوان پژوهش‌گر در آن مؤسسۀ پژوهشی مشغول به فعالیت است. حوزه‌های پژوهشی موردعلاقۀ وی شامل متافیزیک، فلسفۀ ذهن، و فلسفۀ اخلاق است. او هم‌چنین یکی از اعضای تشکیل‌دهندۀ «زنان و اندیشه» است که از سال ۱۴۰۲ تا کنون نشست‌های متنوعی را با حضور زنان اندیشمند ایرانی برگزار کرده است.
<br><br>
