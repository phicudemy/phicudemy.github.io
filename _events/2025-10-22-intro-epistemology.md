---
title: مقدمه‌ای بر معرفت‌شناسی
slug: intro-epistemology
schedule: پنج‌شنبه‌ها ساعت ۱۰ الی ۱۲
format:
  - online
  - inperson
start: 2025-11-05T20:30:00.000Z
sessions: 4
---

معرفت/دانستن و مفاهیمِ مربوط به آن، علاوه‌بر این‌که موضوعِ تأملاتِ فلسفی‌اند، در زندگی روزمره هم کاربردهای فراوانی دارند. هر
روز ادعاهایی از این دست می‌کنیم و می‌شنویم: «از کجا **معرفت داری/ می‌دانی** عنبرنسا دوای هر دردی است؟»، «هیچ **توجیهی** برای این نیاوردی که چندین جی۳۶ را ساقط کرده‌ای»؛ اما وقتی می‌‌گوییم «فلانی **می‌داند** یا باورِ **موجه** دارد که بهمان»، اصلاً منظورمان چیست؟ برایپاسخ به این پرسش البته باید ابتدا از روشِ فلسفه‌ورزی بگوییم: در فلسفه چگونه به پرسش‌هایی چون «معرفت چیست؟» پاسخ می‌دهیم. 

علاوه‌بر چیستی معرفت، ساختارِ آن‌ هم بحث‌برانگیز است. ظاهراً برخی معرفت‌های ما از برخی معرفت‌های دیگرمان نتیجه می‌شوند. این
سلسله چه ساختاری دارد؟ دوری است، بی‌انتهاست، یا به برخی معرفت‌های پایه ختم می‌شود؟ مسئلۀ مهم دیگر شرایطِ موجه بودن است؛ آیا نحوۀ تشکیلِ باور تعیین می‌کند که باور موجه است، یا شواهدی که در دست‌ِ شناساست؟

در این دوره به‌نحوی مقدماتی به مسائلِ پیش‌گفته می‌پردازیم. دوره در چهار جلسه برگزار می‌شود:

1.    گفتار در روشِ فلسفه و مسئلۀ گتیه؛

2.    تحلیلِ معرفت با شرطی‌های خلاف‌واقع و گریزی به شک‌گرایی؛

3.    ساختارِ معرفت و توجیه: مبناگرایی دربرابرِ انسجام‌گرایی؛ 

4.    نظریه‌های توجیه: شاهد‌گرایی دربرابرِ اعتمادگرایی.

در این دوره هیچ دانشِ فلسفی‌ای را پیش‌فرض نمی‌گیریم.
