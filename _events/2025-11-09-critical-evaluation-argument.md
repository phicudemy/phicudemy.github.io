---
title: ارزیابی نقادانۀ استدلال (براساس کتاب شفاف‏اندیشیدن)
slug: critical-evaluation-argument
people:
  - path: _people/mehdikhosravani.md
contents:
  - path: _contents/courses.md
categories:
  - path: _categories/criticalreasoning.md
tags:
  - path: _tags/critical-reason.md
schedule: 'چهارشنبه‌ها، ساعت ۱۸:۳۰ الی ۲۰:۳۰ '
format:
  - online
start: 2025-11-18T20:30:00.000Z
sessions: 8
published: true
---

### شرح دوره:

**استدلال** ستون هر فعالیت دانشگاهی و پژوهشی‌ است و تحقیق جدی را از اظهارنظرها و ادعاهای شخصی و ذوقی، سخنان تبلیغاتی، ارجاع‌های بی‌ضابطه به آرای متفکران صاحب‌نام، و مقولات مشابه متمایز می‌سازد. بنابراین، ملاک کیفیت هر فعالیت دانشگاهی کیفیتِ استدلال‌هایی‌ است که در آن عرضه می‌شوند و هیچ‌چیز، خصوصاً «دانش و اطلاعات گسترده» (که غالباً ملاک جدی‌بودن کار پژوهش‌گر قلمداد می‌شود) نمی‌تواند جای‌‌گزین این ملاک شود.

ازسوی‌دیگر، شناسایی و ارزیابی استدلال سنگ‌بنای تفکر نقادانه نیز است و فهم درست مباحث دیگر تفکر نقادانه مثل مغالطه‌شناسی، سوگیری‌های شناختی، تحلیل نقادانه، خواندن و نوشتن نقادانه، و اندیشه‌یاری فقط‌وفقط پس از تسلط بر مهارت‌های شناسایی و ارزیابی استدلال امکان‌پذیر است. به همین دلیل است که بیش‌تر کتاب‌های جدی در زمینۀ تفکر نقادانه تقریباً از ابتدا تا انتها بر بحث استدلال تمرکز می‌کنند.

در دورۀ «ارزیابی نقادانۀ استدلال»، که براساس کتاب **_شفاف‌اندیشیدن_** طراحی شده است، شرکت‌کنندگان با مهم‌ترین مباحث مرتبط با **استدلال** آشنا می‌شوند. پس از هر مبحث، می‌کوشیم مهارت در به‌کارگیری مطالب را بر اساس تمرین‌های کتاب تثبیت کنیم.

این دوره، همانند دیگر دوره‌ها و کارگاه‌های تفکر نقادانه، برای عموم کسانی که به کیفیت تفکر خودشان اهمیت می‌دهند سودمند است، اما به‌طور خاص برای دانشجویان، به‌ویژه دانشجویان علوم انسانی، راه‌گشا خواهد بود.

### سرفصل‌های دوره:

- چیستی استدلال

- بازشناسی استدلال

- استانداردسازی و تحلیل استدلال

- استدلال تمثیلی و روش ارزیابی آن

- استدلال تجربی و روش ارزیابی آن

- استدلال علّی و روش ارزیابی آن

### منبع دوره:

کتاب **_شفاف اندیشیدن؛ خودآموز تفکر نقادانه_**   **(Thinking Clearly: A Guide to Critical Reasoning)**

نویسنده: ژیل لوبلان

مترجم: مهدی خسروانی

انتشارات: نایش

-  درصورت تمایل می‌توانید برای تهیۀ کتاب به [این لینک](https://t.me/adm_paradox) پیام بفرستید.

### اطلاعات برگزاری:

- ۸ جلسه (فقط آنلاین).

- شهریه: ۸۰۰ هزار تومان (دانشجویان: ۶۵۰ هزار تومان)

- زمان برگزاری: چهارشنبه‌ها ساعت ۱۸:۳۰ الی ۲۰:۳۰. 

- تاریخ شروع: ۲۸ آبان ۱۴۰۴.

- آدرس کلاس مجازی: قبل از هر جلسه **از طریق ای‌میلی که در زمان ثبت‌نام وارد کرده‌اید** اعلام می‌شود.
