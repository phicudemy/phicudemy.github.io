---
title: فلسفهٔ ادراک حسی
slug: perception-fall2024
people:
  - path: _people/hamidvahid.md
contents:
  - path: _contents/courses.md
categories:
  - path: _categories/philosophy.md
tags:
  - {}
schedule: پنج‌شنبه‌ها ساعت ۱۰ الی ۱۲
format:
  - online
  - inperson
start: 2024-10-23T20:30:00.000Z
sessions: 4
---

ادراک حسی نوعی گشودگی نسبت به عالم خارج است. هنگامی‌که ما عالم خارج را ادراک می‌کنیم، گویی به‌نحوی مستقیم از محیط اطرافمان آگاهی داریم. به نظر می‌آید که ادراکات حسی از‌یک‌طرف از هویاتی مستقل از ما حکایت می‌کنند و از‌طرف‌دیگر حصولِ تجربهٔ حسی هم‌راه با حالتی پدیدارشناسانه‌اند. مباحثِ ادراکِ حسی به دو بخشِ متافیزیک و معرفت‌شناسی ادراکِ حسی تقسیم می‌شود:

در بخشِ متافیزیک، پرسشِ اصلی این است که باوجود وابستگی به تحرکاتِ مغزی، تجربهٔ حسی چگونه می‌تواند از عالمِ خارج حکایت کند؟ در بخشِ معرفت‌شناسی، پرسشِ اصلی این است که تجربهٔ حسی چگونه می‌تواند باورهای مربوط را موجّه کند. 

در این دوره، دو جلسه به مباحثِ متافیزکی اختصاص خواهد یافت که درطی آن رویکردهای داده حسی، فیزیکالیسمِ درون‌گرایانه، بازنمایی، و رئالیسم خام بررسی خواهد شد؛ در دو جلسهٔ دیگر، مباحث معرفت‌شناختی ازجمله ساختارِ توجیه حسی، نقشِ معرفتی فنومنولوژی ادراکِ حسی در این توجیه، و همچنین ساختار تجربهٔ حسی اجمالاً بررسی خواهد شد. 
