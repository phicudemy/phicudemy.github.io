---
title: دفتر بادنابرده؛ درنگی در «تاریخ بیهقی»
slug: bayhaqi-1
format:
  - online
  - inperson
start: 2025-04-09T20:30:00.000Z
sessions: 3
published: true
---


<center>
<img 
       src="https://assets.tina.io/b6b0cb5c-4b1b-43f4-9bea-8d6867c09320/academy/spring2025/0- Baihaqi4.jpg" 
       alt=" "
       style="width: 75%; height:75%;" />
</center>
<br><br>

### شرح درس:
فایدۀ خواندن هر متن تاریخی کلاسیک برای مخاطب امروز چیست؟ در عصری که تنها با فشردن چند کلید می‌توان به انبوهی از اطلاعات مربوط به یک عصر تاریخی دست یافت، چرا باید زحمت عمیق شدن در متنی مربوط به صدها سال قبل که بسیاری از واژگان و ساختارهای نحوی آن اکنون دشوار به نظر می‌رسد را بر خود هموار کنیم؟ شاید باید پاسخ به این پرسش‌ها را نه به استدلال‌‌های منطقی دربارۀ فواید مطالعۀ تاریخ که به مواجهۀ مستقیم و برخورد نزدیک با متون کلاسیک تاریخی محول کنیم.

با‌توجه‌به موفقیت دورۀ «آشنایی با تاریخ بیهقی» که در اسفند سال پیشین برگزار شد و استقبال مخاطبان، بر آن شدیم که مطالعۀ متن تاریخ بیهقی را از ابتدا و با دنبال کردن سیر تاریخی داستان‌ها پی بگیریم. برگزاری دوره‌ها با صورت چهارجلسه‌ای خواهد بود و در هر جلسه، علاوه‌بر جمع‌خوانی و شرح متن، به نکته‌ای تاریخی، اجتماعی، یا سبک‌شناسانه درباب آن خواهیم پرداخت. امیدواریم در این مسیر همراهانی جستجوگر و کنجکاو بیابیم تا با همراهی یکدیگر این اثر گران‌سنگ را تا روزگار امانمان می‌دهد کاوش کنیم.

<br><br>
### طرح درس دورۀ اول
<br><br>
**جلسۀ اول:**

* غزنویان که بودند و چگونه به حکومت رسیدند؟ 
* داستان اول: نامۀ حشم تگین‌آباد

**جلسۀ دوم:**

* بیهقی که بود؟ جایگاه بیهقی در تاریخ و فرهنگ  
* داستان دوم: فرمان امیر مسعود به علی قریب

**جلسۀ‌ سوم:**

* روش تاریخ‌نگاری بیهقی 
* داستان سوم: نامۀ حرۀ ختلی، مشاورۀ امیر مسعود و نامه به علاءالدوله، وصول نامۀ خلیفه

**جلسۀ چهارم:**

* نقش زنان در تاریخی سراسر مردانه
* جمع‌خوانی و شرح داستان «فروگرفتن حاجب علی»
<br><br>

***

### معرفی مدرس:

**سحر رضاسلطانی** فارغ‌التحصیل کارشناسی ادبیات فارسی از دانشگاه تهران و کارشناسی ارشد پژوهش هنر از دانشگاه علم و فرهنگ است. او پژوهش‌گر متون کلاسیک فارسی است و موضوع پژوهش او اکنون به‌طور خاص _تاریخ بیهقی_ است. او هم‌چنین یکی از مؤلفان پادکست «متن و بطن _تاریخ بیهقی_» است. از فعالیت‌های دیگر او می‌توان به ترجمۀ‌ کتاب‌های _رئالیسم جادویی_ (نشر روزنه ۱۳۹۲) و _پرنده‌باز_ (نشر خوب ۱۳۹۹) و هم‌چنین تدریس ادبیات فارسی اشاره کرد.
