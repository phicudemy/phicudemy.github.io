---
title: درآمدی بر فلسفه‌ی سیاسی تحلیلی
slug: politicalphilosophy-fall2024
people:
  - path: _people/omidkarimzade.md
contents: _contents/courses.md
categories:
  - path: _categories/philosophy.md
format:
  - online
  - inperson
start: 2024-10-23T20:30:00.000Z
sessions: 8
published: true
---


### محتوای درس:

هرچند فیلسوفانی مانند آیزایا برلین و پیتر لَزلِت در میانه­‌های قرن بیستم فیلسوفان سیاسی نامداری به شمار می­‌آمدند، همگان بر این نکته توافق دارند که زایش فلسفهٔ سیاسی تحلیلی را باید انتشار کتاب نظریه­‌ای دربارهٔ عدالت جان رالز در ۱۹۷۱ به شمار آورد. رالز در اين کتاب با مطرح کردن مفاهيمی مانند وضعيت _نخستين_، _تعادل تأملی_ و _پردهٔ بی­‌خبری_ و با کمک چارچوبی برگرفته از روش­‌شناسی کانت و نظريهٔ قرارداد روسو، عدالت را به عنوان مهم­‌ترين مفهوم فلسفهٔ سياسی مطرح کرد و دستگاه مفهومی پيچيده­‌ای را برای سنجش عدالت نهادی به­‌وجود آورد. رالز تحقق عدالت نهادی را تضمين­کنندهٔ تحقق عدالت در روابط فردی و اجتماعی افراد می­‌داند و از اين نظر، موضع او در ميانهٔ طيفی قرار می­‌گيرد که در يک سر آن سوسياليست­‌ها و مارکسیست­‌ها و در سر ديگر آن ليبرال‌های راست‌‌گرا قرار دارند.

 پس از رالز تعداد زیادی از فیلسوفان طراز اول در سنت تحلیلی به فلسفهٔ سیاسی روی آوردند و برخی از جذاب‌ترین نظریات فلسفی پایان قرن بیستم و اوایل قرن بیست ­و­ یکم را دربارهٔ موضوعاتی مانند عدالت، برابری، آزادی، اقتدار، سعادت اجتماعی، دموکراسی، حق، و سرکوب دولتی عرضه کردند.

در این درس­ پس از معرفی اجمالی تاریخچهٔ فلسفهٔ سیاسی تحلیلی و تفاوت آن با فلسفهٔ سیاسی قاره­‌ای، به برخی ویژگی­‌های تماتیک و روش­‌شناختی فلسفهٔ سیاسی تحلیلی اشاره می­‌شود. سپس دو مفهوم از مهم­‌ترین مفاهیمی که در پنج دههٔ گذشته در این سنت مطرح شده‌­اند و دربارهٔ آنها مناقشات بسیار صورت گرفته به گونه‌‌ای مختصر اما دقیق معرفی خواهند شد و مورد بحث انتقادی قرار خواهند گرفت. این مفاهیم عبارتند از آزادی و برابری.

 این درس­ عمدتاً به بحث دربارهٔ نوشته­‌های فیلسوفان سیاسی پس از رالز اختصاص دارد که از جملهٔ مهم­‌ترین آنها می­‌توان به نیگل، اسکنلن، پارفیت، نوزیک، دورکین، کوئن و اندرسن اشاره کرد. از آنجا که مفاهیم آزادی و برابری همچنان مناقشه‌­برانگیزترین مباحث فلسفهٔ سیاسی به شمار می­‌آیند، هدف‌‌ درس این است که با معرفی دقیق مبانی نظریات برخی از این فیلسوفان دربارهٔ مفاهیم مورد بحث، زمینه را برای آشنایی عمیق­‌تر با این موضوعات از طریق آثار دست­‌اول فراهم کنیم. هدف نهایی آن است که مخاطب غیرمتخصص نیز در پایان درس­ درکی منسجم و تا حد امکان روشن از مهم­ترین نظریه­‌ها و چالش­‌های مربوط به مفاهیم مورد بحث پیدا کند.

در ادامه این درس  به معرفی مهم­ترین نظریه­ ها و مفاهیم دربارهٔ عدالت  سیاسی می‌پردازیم. بحث­های مربوط به چیستی عدالت و چگونگی تحقق آن، تنش میان آزادی و عدالت، حدود و معقولیت بازار آزاد و امکان دستیابی به عدالت در آن، و لزوم یا عدم لزوم دخالت دولت در توزیع خواسته­های اجتماعی از مهم­ترین و مناقشه­برانگیزترین مسائل فلسفهٔ سیاسی معاصر در سنت تحلیلی بوده است.

 در جلساتی که دربارهٔ عدالت سخن می­گوییم موضوع بحث را به تنش­ها و تفاوت‌های نظریه­های عدالت رالز (Rawls) و نوزیک (Nozick) اختصاص خواهیم داد. ابتدا این نظریه­ها را به گونه­ای فشرده اما حتی­الامکان دقیق معرفی خواهیم کرد و سپس خواهیم کوشید شباهت­ها و تفاوت­های آن دو را با ارجاع به مبانی فکری هریک توضیح دهیم. فهم درست مواضع این دو فیلسوف سیاسی زمینه را برای پاسخ دادن به برخی از مسائلی که بالاتر مطرح کردیم، آماده می­کند.

<br><br>

### اهداف درس:

 بخشی از اهدافی که در این درس پی‌گیری می‌شوند عبارت‌اند از:

 - آشنایی با آرای برخی از مهم‌ترین فیلسوفان تحلیلی مانند رالز و نوزیک درباره عدالت، برابری و آزادی و نسبت میان آنها.

 - آشنایی با برخی از مهم‌ترین مفاهیم فلسفه سیاسی نظیر عدالت توزیعی، برابری­خواهی شانسی، برابری­خواهی نسبت­مند، آزادی مثبت و منفی.

 - خواندنِ و مواجهه با متون فلسفی کلاسیک و فهم و درک آنها و همچنین توسعهٔ مهارت‌های نقادی، نوشتن، و بحث سازنده در باب موضوعات فلسفی.
<br><br>

### منابع درس:


بستهٔ مقالات درس که شامل تمام مقالات الزامی و اختیاری مشخص‌شده در برنامهٔ درس است.


### برنامهٔ درس

<br>

**جلسهٔ اول (۳ آبان):**

مقدمه : تاریخچه فلسفه سیاسی تحلیلی با معرفی مهم­ترین موضوعات و مناقشات آن و نیز تفاوت­های موضوعی وروش­شناختی میان فلسفه سیاسی تحلیلی و قاره­ای

<p dir="ltr">
Matravers, Matt. (2008) "Twentieth-century political philosophy", in <i>The Routledge Companion to Twentieth-Century Philosophy</i> <br>

Owen, David. 2015: <i>On the distinction between continental/analytical political philosophy</i>
</p>

**جلسهٔ دوم (۱۰ آبان):**

آزادی مثبت؛ آزادی منفی؛ تمایزها و مناقشه­‌ها

<p dir="ltr">
Berlin Isaiah (2002) </i>Liberty</i>, Incorporating Four Essays on Liberty.
</p>

**جلسهٔ سوم (۱۷ آبان):**

عدالت و برابری

<p dir="ltr">
Cohen, G. A. (1989) "On the Currency of Egalitarian Justice", <i>Ethics</i>, Vol. 99, No. 4.<br>

(optional) Cohen, G. A. (2000) "Where the Action is: On the Site of Distributive Justice" In _If You're an Egalitarian, How come You're So Rich_, Harvard University Press, Chapter 9:134-147.<br>

Anderson, Elizabeth (2015) "The Fundamental Disagreement Between Luck Egalitarians and Relational Egalitarians'', In <i>Distributive Justice and Access to Advantage</i>, (ed.) Alexander Kaufman, Oxford University Press.
</p>

**جلسهٔ چهارم (۲۴ آبان):**

نظریه عدالت رالز: جامعه سیاسی به­‌سامان، اصل اول عدالت، اصل تمایز

<p dir="ltr">
Pogge Thomas. (2007) <i>John Rawls: His Life and Theory of Justice</i>, Chapters 5 & 6 & 8.<br>

(optional) Freeman, Samuel. (2007). _Rawls_, Routledge, Chapters 1 & 2 & 3.
</p>

**جلسهٔ پنجم (۱ آذر):**

نقش مفهوم وضعیت نخستین در توجیه اصول عدالت

<p dir="ltr">
Freeman, Samuel. (2007). <i>Rawls</i>, Routledge, Chapter 4.<br>

Hinton, Timothy (ed), (2015) <i>The Original Position</i>, Cambridge University Press, Chapters 5 & 7.
</p>

**جلسهٔ ششم (۷ آذر):**

نظریه عدالت استحقاقی نوزیک: اصول ومبانی

<p dir="ltr">
Nozick, Robert. (1974) <i>Anarchy, State and Utopia</i>, Blackwell Published Ltd. (especially Chapter 7, Distributive Justice).
</p>

**جلسهٔ هفتم (۱۴ آذر):**

نوزیک علیه رالز: شرح حمله

<p dir="ltr">
Nozick, Robert. (1974) <i>Anarchy, State and Utopia</i>, Blackwell Published Ltd. (especially Chapter 7, Distributive Justice).<br>

Cohen G.A. (1995) "Robert Nozick and Wilt Chamberlain: How Patterns Preserve Liberty" in <i>Self-Ownership Freedom and Equality</i>, Cambridge University Press.
</p>

**جلسهٔ هشتم (۲۱ آذر):**

نوزیک علیه رالز: دفاع و داوری

<p dir="ltr">
Hunt, Lester (2015) Anarchy, <i>State, and Utopia-An Advanced Guide</i>, Wiley-Blackwell
</p>
